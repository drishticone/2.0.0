<p>-</p>

<p>मेरे दिल के परिंदे की परवाज साहित्य है,<br />
जो सांसों में है छुपा वो राज साहित्य है,<br />
वो हमसे पूछते हैं साहित्य का यथार्थ,<br />
मेरी आत्मा में गूंजती आवाज़ साहित्य है।</p>

<p>चिरागों ने जो की रात से वो बात साहित्य है,<br />
बरसों के बिछड़े प्यार से मुलाकात साहित्य है,<br />
वो हमसे पूछते हैं साहित्य का यथार्थ,<br />
सावन में बदलियों की बरसात साहित्य है।</p>

<p>उस रब की बंदगी का एहसास साहित्य है,<br />
शब्दों का और कलम का ये साथ साहित्य है,<br />
वो हमसे पूछते हैं साहित्य का यथार्थ,<br />
लिखने का जिंदगी में प्रयास साहित्य है।</p>

<p>------------------------------------------------------------<br />
&nbsp;</p>

<p>https://www.facebook.com/byPoetAshu/</p>
